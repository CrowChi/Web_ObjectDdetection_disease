<html lang="th"><head>
    <meta charset="UTF-8"><link data-optimized="2" rel="stylesheet" href="https://www.24oranges.com/wp-content/litespeed/css/dd36e930bde8d7373dc8b1728f641460.css?ver=cceef">
    <meta name="viewport" content="width=device-width, initial-scale=1">
    <link rel="profile" href="http://gmpg.org/xfn/11">
    <meta name="robots" content="index, follow, max-image-preview:large, max-snippet:-1, max-video-preview:-1">

	<!-- This site is optimized with the Yoast SEO plugin v21.5 - https://yoast.com/wordpress/plugins/seo/ -->
	<title>โรคแคงเกอร์ หรือ โรคขี้กลากในส้ม (Canker) | 24Oranges.com</title>
	<meta name="description" content="โรคแคงเกอร์ หรือ โรคขี้กลาก ในส้ม (Canker) คือ ปัญหาสำคัญของพืชตระกูลส้ม ลักษณะของโรคและ แนวทางการแก้ไขโรค โดยเฉพาะ ส้มสายน้ำผึ้ง">
	<link rel="canonical" href="https://www.24oranges.com/โรคแคงเกอร์/">
	<meta property="og:locale" content="th_TH">
	<meta property="og:type" content="article">
	<meta property="og:title" content="โรคแคงเกอร์ หรือ โรคขี้กลากในส้ม (Canker) | 24Oranges.com">
	<meta property="og:description" content="โรคแคงเกอร์ หรือ โรคขี้กลาก ในส้ม (Canker) คือ ปัญหาสำคัญของพืชตระกูลส้ม ลักษณะของโรคและ แนวทางการแก้ไขโรค โดยเฉพาะ ส้มสายน้ำผึ้ง">
	<meta property="og:url" content="https://www.24oranges.com/โรคแคงเกอร์/">
	<meta property="article:published_time" content="2021-06-21T04:45:26+00:00">
	<meta property="article:modified_time" content="2023-06-20T06:54:59+00:00">
	<meta property="og:image" content="https://www.24oranges.com/wp-content/uploads/2021/06/article6.jpg">
	<meta property="og:image:width" content="922">
	<meta property="og:image:height" content="692">
	<meta property="og:image:type" content="image/jpeg">
	<meta name="author" content="admin">
	<meta name="twitter:card" content="summary_large_image">
	<meta name="twitter:label1" content="Written by">
	<meta name="twitter:data1" content="admin">
	<meta name="twitter:label2" content="Est. reading time">
	<meta name="twitter:data2" content="2 นาที">
	<script type="application/ld+json" class="yoast-schema-graph">{"@context":"https://schema.org","@graph":[{"@type":"Article","@id":"https://www.24oranges.com/%e0%b9%82%e0%b8%a3%e0%b8%84%e0%b9%81%e0%b8%84%e0%b8%87%e0%b9%80%e0%b8%81%e0%b8%ad%e0%b8%a3%e0%b9%8c/#article","isPartOf":{"@id":"https://www.24oranges.com/%e0%b9%82%e0%b8%a3%e0%b8%84%e0%b9%81%e0%b8%84%e0%b8%87%e0%b9%80%e0%b8%81%e0%b8%ad%e0%b8%a3%e0%b9%8c/"},"author":{"name":"admin","@id":"https://www.24oranges.com/#/schema/person/58b1404cbf506a98b26ff5d9f0d7cc55"},"headline":"โรคแคงเกอร์","datePublished":"2021-06-21T04:45:26+00:00","dateModified":"2023-06-20T06:54:59+00:00","mainEntityOfPage":{"@id":"https://www.24oranges.com/%e0%b9%82%e0%b8%a3%e0%b8%84%e0%b9%81%e0%b8%84%e0%b8%87%e0%b9%80%e0%b8%81%e0%b8%ad%e0%b8%a3%e0%b9%8c/"},"wordCount":75,"commentCount":0,"publisher":{"@id":"https://www.24oranges.com/#organization"},"image":{"@id":"https://www.24oranges.com/%e0%b9%82%e0%b8%a3%e0%b8%84%e0%b9%81%e0%b8%84%e0%b8%87%e0%b9%80%e0%b8%81%e0%b8%ad%e0%b8%a3%e0%b9%8c/#primaryimage"},"thumbnailUrl":"https://www.24oranges.com/wp-content/uploads/2021/06/article6.jpg","articleSection":["บทความน่ารู้"],"inLanguage":"th","potentialAction":[{"@type":"CommentAction","name":"Comment","target":["https://www.24oranges.com/%e0%b9%82%e0%b8%a3%e0%b8%84%e0%b9%81%e0%b8%84%e0%b8%87%e0%b9%80%e0%b8%81%e0%b8%ad%e0%b8%a3%e0%b9%8c/#respond"]}]},{"@type":"WebPage","@id":"https://www.24oranges.com/%e0%b9%82%e0%b8%a3%e0%b8%84%e0%b9%81%e0%b8%84%e0%b8%87%e0%b9%80%e0%b8%81%e0%b8%ad%e0%b8%a3%e0%b9%8c/","url":"https://www.24oranges.com/%e0%b9%82%e0%b8%a3%e0%b8%84%e0%b9%81%e0%b8%84%e0%b8%87%e0%b9%80%e0%b8%81%e0%b8%ad%e0%b8%a3%e0%b9%8c/","name":"โรคแคงเกอร์ หรือ โรคขี้กลากในส้ม (Canker) | 24Oranges.com","isPartOf":{"@id":"https://www.24oranges.com/#website"},"primaryImageOfPage":{"@id":"https://www.24oranges.com/%e0%b9%82%e0%b8%a3%e0%b8%84%e0%b9%81%e0%b8%84%e0%b8%87%e0%b9%80%e0%b8%81%e0%b8%ad%e0%b8%a3%e0%b9%8c/#primaryimage"},"image":{"@id":"https://www.24oranges.com/%e0%b9%82%e0%b8%a3%e0%b8%84%e0%b9%81%e0%b8%84%e0%b8%87%e0%b9%80%e0%b8%81%e0%b8%ad%e0%b8%a3%e0%b9%8c/#primaryimage"},"thumbnailUrl":"https://www.24oranges.com/wp-content/uploads/2021/06/article6.jpg","datePublished":"2021-06-21T04:45:26+00:00","dateModified":"2023-06-20T06:54:59+00:00","description":"โรคแคงเกอร์ หรือ โรคขี้กลาก ในส้ม (Canker) คือ ปัญหาสำคัญของพืชตระกูลส้ม ลักษณะของโรคและ แนวทางการแก้ไขโรค โดยเฉพาะ ส้มสายน้ำผึ้ง","breadcrumb":{"@id":"https://www.24oranges.com/%e0%b9%82%e0%b8%a3%e0%b8%84%e0%b9%81%e0%b8%84%e0%b8%87%e0%b9%80%e0%b8%81%e0%b8%ad%e0%b8%a3%e0%b9%8c/#breadcrumb"},"inLanguage":"th","potentialAction":[{"@type":"ReadAction","target":["https://www.24oranges.com/%e0%b9%82%e0%b8%a3%e0%b8%84%e0%b9%81%e0%b8%84%e0%b8%87%e0%b9%80%e0%b8%81%e0%b8%ad%e0%b8%a3%e0%b9%8c/"]}]},{"@type":"ImageObject","inLanguage":"th","@id":"https://www.24oranges.com/%e0%b9%82%e0%b8%a3%e0%b8%84%e0%b9%81%e0%b8%84%e0%b8%87%e0%b9%80%e0%b8%81%e0%b8%ad%e0%b8%a3%e0%b9%8c/#primaryimage","url":"https://www.24oranges.com/wp-content/uploads/2021/06/article6.jpg","contentUrl":"https://www.24oranges.com/wp-content/uploads/2021/06/article6.jpg","width":922,"height":692},{"@type":"BreadcrumbList","@id":"https://www.24oranges.com/%e0%b9%82%e0%b8%a3%e0%b8%84%e0%b9%81%e0%b8%84%e0%b8%87%e0%b9%80%e0%b8%81%e0%b8%ad%e0%b8%a3%e0%b9%8c/#breadcrumb","itemListElement":[{"@type":"ListItem","position":1,"name":"Home","item":"https://www.24oranges.com/"},{"@type":"ListItem","position":2,"name":"โรคแคงเกอร์"}]},{"@type":"WebSite","@id":"https://www.24oranges.com/#website","url":"https://www.24oranges.com/","name":"สวนส้ม24","description":"24Oranges.com จำหน่ายส้มสายน้ำผึ้ง และ ผลผลิตการเกษตรภาคเหนือ","publisher":{"@id":"https://www.24oranges.com/#organization"},"potentialAction":[{"@type":"SearchAction","target":{"@type":"EntryPoint","urlTemplate":"https://www.24oranges.com/?s={search_term_string}"},"query-input":"required name=search_term_string"}],"inLanguage":"th"},{"@type":"Organization","@id":"https://www.24oranges.com/#organization","name":"สวนส้ม24","url":"https://www.24oranges.com/","logo":{"@type":"ImageObject","inLanguage":"th","@id":"https://www.24oranges.com/#/schema/logo/image/","url":"https://www.24oranges.com/wp-content/uploads/2023/06/cropped-logo66.png","contentUrl":"https://www.24oranges.com/wp-content/uploads/2023/06/cropped-logo66.png","width":1040,"height":1040,"caption":"สวนส้ม24"},"image":{"@id":"https://www.24oranges.com/#/schema/logo/image/"}},{"@type":"Person","@id":"https://www.24oranges.com/#/schema/person/58b1404cbf506a98b26ff5d9f0d7cc55","name":"admin","image":{"@type":"ImageObject","inLanguage":"th","@id":"https://www.24oranges.com/#/schema/person/image/","url":"https://secure.gravatar.com/avatar/c5fb7a8e486ccbb58de64ba0d3b8c940?s=96&d=mm&r=g","contentUrl":"https://secure.gravatar.com/avatar/c5fb7a8e486ccbb58de64ba0d3b8c940?s=96&d=mm&r=g","caption":"admin"},"sameAs":["https://www.24oranges.com"],"url":"https://www.24oranges.com/author/admin/"}]}</script>
	<!-- / Yoast SEO plugin. -->


<link rel="alternate" type="application/rss+xml" title="สวนส้ม24 » โรคแคงเกอร์ ฟีดความเห็น" href="https://www.24oranges.com/%e0%b9%82%e0%b8%a3%e0%b8%84%e0%b9%81%e0%b8%84%e0%b8%87%e0%b9%80%e0%b8%81%e0%b8%ad%e0%b8%a3%e0%b9%8c/feed/">



<!--n2css--><link rel="https://api.w.org/" href="https://www.24oranges.com/wp-json/"><link rel="alternate" type="application/json" href="https://www.24oranges.com/wp-json/wp/v2/posts/630"><link rel="EditURI" type="application/rsd+xml" title="RSD" href="https://www.24oranges.com/xmlrpc.php?rsd">
<meta name="generator" content="WordPress 6.5.3">
<link rel="shortlink" href="https://www.24oranges.com/?p=630">
<link rel="alternate" type="application/json+oembed" href="https://www.24oranges.com/wp-json/oembed/1.0/embed?url=https%3A%2F%2Fwww.24oranges.com%2F%25e0%25b9%2582%25e0%25b8%25a3%25e0%25b8%2584%25e0%25b9%2581%25e0%25b8%2584%25e0%25b8%2587%25e0%25b9%2580%25e0%25b8%2581%25e0%25b8%25ad%25e0%25b8%25a3%25e0%25b9%258c%2F">
<link rel="alternate" type="text/xml+oembed" href="https://www.24oranges.com/wp-json/oembed/1.0/embed?url=https%3A%2F%2Fwww.24oranges.com%2F%25e0%25b9%2582%25e0%25b8%25a3%25e0%25b8%2584%25e0%25b9%2581%25e0%25b8%2584%25e0%25b8%2587%25e0%25b9%2580%25e0%25b8%2581%25e0%25b8%25ad%25e0%25b8%25a3%25e0%25b9%258c%2F&amp;format=xml">
<link rel="icon" href="https://www.24oranges.com/wp-content/uploads/2021/05/cropped-favicon-32x32.png" sizes="32x32">
<link rel="icon" href="https://www.24oranges.com/wp-content/uploads/2021/05/cropped-favicon-192x192.png" sizes="192x192">
<link rel="apple-touch-icon" href="https://www.24oranges.com/wp-content/uploads/2021/05/cropped-favicon-180x180.png">
<meta name="msapplication-TileImage" content="https://www.24oranges.com/wp-content/uploads/2021/05/cropped-favicon-270x270.png">
<script src="https://www.24oranges.com/wp-includes/js/wp-emoji-release.min.js?ver=6.5.3" defer=""></script></head>

<body class="post-template-default single single-post postid-630 single-format-standard wp-custom-logo">
        <a class="skip-link screen-reader-text" href="#content">Skip to content</a>
    <div id="page" class="site site-page">    

<nav class="nav-panel _mobile ">
    <div class="nav-toggle nav-close"><em></em></div>
        <div class="menu-primary-menu-container"><ul id="menu-primary-menu-1" class="menu"><li class="menu-item menu-item-type-post_type menu-item-object-page menu-item-home menu-item-12"><a href="https://www.24oranges.com/"></a></li>
<li class="menu-item menu-item-type-taxonomy menu-item-object-category current-post-ancestor current-menu-parent current-post-parent menu-item-341"><a href="https://www.24oranges.com/category/%e0%b8%9a%e0%b8%97%e0%b8%84%e0%b8%a7%e0%b8%b2%e0%b8%a1%e0%b8%99%e0%b9%88%e0%b8%b2%e0%b8%a3%e0%b8%b9%e0%b9%89/">บทความน่ารู้</a></li>
<li class="menu-item menu-item-type-post_type menu-item-object-page menu-item-has-children menu-item-511"><a href="https://www.24oranges.com/%e0%b8%a7%e0%b8%b4%e0%b8%98%e0%b8%b5%e0%b8%81%e0%b8%b2%e0%b8%a3%e0%b8%aa%e0%b8%b1%e0%b9%88%e0%b8%87%e0%b8%8b%e0%b8%b7%e0%b9%89%e0%b8%ad%e0%b8%aa%e0%b8%b4%e0%b8%99%e0%b8%84%e0%b9%89%e0%b8%b2%e0%b9%81/">วิธีการสั่งซื้อสินค้าและชำระเงิน</a>
<ul class="sub-menu">
	<li class="menu-item menu-item-type-post_type menu-item-object-page menu-item-512"><a href="https://www.24oranges.com/%e0%b8%84%e0%b8%b3%e0%b8%96%e0%b8%b2%e0%b8%a1%e0%b8%97%e0%b8%b5%e0%b9%88%e0%b8%9e%e0%b8%9a%e0%b8%9a%e0%b9%88%e0%b8%ad%e0%b8%a2/">คำถามที่พบบ่อย ?</a></li>
</ul>
<svg xmlns="http://www.w3.org/2000/svg" class="i-down" width="36" height="36" viewBox="0 0 24 24" fill="none" stroke="currentColor" stroke-width="2" stroke-linecap="round" stroke-linejoin="round"><polyline points="6 9 12 15 18 9"></polyline></svg></li>
</ul></div>    </nav>
<div class="search-panel">
    <div class="s-container">
        <form role="search" method="get" class="search-form" action="https://www.24oranges.com/"><label class="screen-reader-text" for="s">Search for:</label><input type="search" value="" name="s" id="s" placeholder="Enter Search Keyword"></form>    </div>
</div>
<div class="site-header-space"></div>    <div id="content" class="site-content">
        <div class="s-container"><main id="main" class="site-main single-main">
    <div class="single-content">
<h2 class="kt-adv-heading_8e5671-6d h1title wp-block-kadence-advancedheading" data-kb-block="kb-adv-heading_8e5671-6d">โรคแคงเกอร์</h2>



<div class="wp-block-kadence-rowlayout alignwide"><div id="kt-layout-id_cad709-44" class="kt-row-layout-inner kt-row-has-bg kt-layout-id_cad709-44"><div class="kt-row-column-wrap kt-has-1-columns kt-gutter-default kt-v-gutter-default kt-row-valign-top kt-row-layout-equal kt-tab-layout-inherit kt-m-colapse-left-to-right kt-mobile-layout-row">
<div class="wp-block-kadence-column inner-column-1 kadence-column_40730b-7d"><div class="kt-inside-inner-col"><div class="wp-block-image">
<figure class="aligncenter size-large"><img decoding="async" width="922" height="692" src="https://www.lsuagcenter.com/~/media/system/0/b/e/b/0beb475984dfc810f6704bb3248e0424/pg30fig1.jpg?bc=white&as=0&mh=400&mw=1110&sc=25&thn=0" alt="" class="wp-image-633"  sizes="(max-width: 922px) 100vw, 922px"><figcaption class="wp-element-caption"></figcaption></figure></div>


<h2 class="kt-adv-heading_105887-31 hl wp-block-kadence-advancedheading" data-kb-block="kb-adv-heading_105887-31">โรคแคงเกอร์</h2>



<p> &nbsp; &nbsp; โรคแคงเกอร์ของพืชตระกูลส้มเป็นโรคซึ่งทำลายรุนแรงที่สุดอีกโรคหนึ่ง พบระบาดกว้างขวางในหลายประเทศ และบางประเทศห้ามนำพันธุ์หรือผลส้มเข้าประเทศเพื่อป้องกันโรคระบาด สำหรับประเทศไทยไม่มีหลักฐานที่ชัดเจนว่าโรคแคงเกอร์ของพืชตระกูลส้มนี้ถูกพบครั้งแรกเมื่อใดและที่ไหน จากหนังสือและรายงานในสมัยแรกๆประมาณ พ.ศ. 2500-2504 เรียกโรคนี้ว่าโรคขี้เรื้อนหรือโรคขี้กลาก ปัจจุบันพบโรคแคงเกอร์ระบาดอย่างกว้างขวางในทุกแหล่งที่มีการปลูกส้ม ส้มเปลือกล่อนแม้จะเป็นโรคนี้ไม่รุนแรงเท่ามะนาว แต่ก็อ่อนแอต่อโรคนี้</p>



<div class="wp-block-kadence-rowlayout alignnone"><div id="kt-layout-id_d97e56-56" class="kt-row-layout-inner kt-layout-id_d97e56-56"><div class="kt-row-column-wrap kt-has-2-columns kt-gutter-default kt-v-gutter-default kt-row-valign-top kt-row-layout-equal kt-tab-layout-inherit kt-m-colapse-left-to-right kt-mobile-layout-row">
<div class="wp-block-kadence-column inner-column-1 kadence-column_4af0a6-8c"><div class="kt-inside-inner-col">
<figure class="wp-block-image size-large"><img decoding="async" width="922" height="692" src="https://www.24oranges.com/wp-content/uploads/2021/06/แคงเกอร์1.jpeg" alt="" class="wp-image-634" srcset="https://www.24oranges.com/wp-content/uploads/2021/06/แคงเกอร์1.jpeg 922w, https://www.24oranges.com/wp-content/uploads/2021/06/แคงเกอร์1-300x225.jpeg 300w, https://www.24oranges.com/wp-content/uploads/2021/06/แคงเกอร์1-768x576.jpeg 768w, https://www.24oranges.com/wp-content/uploads/2021/06/แคงเกอร์1-600x450.jpeg 600w" sizes="(max-width: 922px) 100vw, 922px"><figcaption class="wp-element-caption"></figcaption></figure>
</div></div>



<div class="wp-block-kadence-column inner-column-2 kadence-column_adab69-3a"><div class="kt-inside-inner-col">
<h2 class="kt-adv-heading_f214a7-33 hl wp-block-kadence-advancedheading" data-kb-block="kb-adv-heading_f214a7-33">อาการของโรค</h2>



<p>&nbsp; &nbsp;บนใบในระยะแรกเกิดเป็นจุดกลมขนาดเท่าหัวเข็มหมุด ใส และ ฉ่ำน้ำ มีสีซีดกว่าสีใบปกติ ต่อมาจุดแผลขยายใหญ่ขึ้น มีลักษณะฟูคล้ายฟองน้ำ สีเหลืองอ่อน แผลอาจเกิดเพียงด้านใดด้านหนึ่งหรือทั้งสองด้านของใบ ต่อมาแผลจะนูนขึ้นทั้งสองด้านและเริ่ม เปลี่ยนเป็นสีน้ำตาลเข้ม ยุบตัวและแตกออกเป็นสะเก็ดขรุขระและแข็ง กลางแผลบุ๋มลงไป เล็กน้อย และมักมีวงแหวนสีเหลืองซีดเป็นมัน (halo) ล้อมรอบแผล ขนาดของแผลจะแตกต่างกันไปตามชนิดและพันธุ์ส้ม กิ่งอ่อนโดยเฉพาะกิ่งอ่อนของมะนาวเป็นแผลจุด สีเหลืองนูนฟูคล้ายที่เกิดกับใบ ต่อมาแผลจะแตกแห้งแข็งเป็นสีน้ำตาล และลามขยายรอบกิ่งหรือขยายตามความยาวกิ่ง เป็นปุ่มหรือปมขนาดใหญ่ แผลบนผลส้มมีลักษณะคล้ายกับอาการที่ใบ แผลที่เกิดเดี่ยวๆ มีลักษณะกลม รอบแผลฝังลึกลงไปในผิวของผล แผลจะนูนและฟูคล้ายฟองน้ำแต่มีสีเหลือง แข็ง และเปลี่ยนเป็นสีน้ำตาลเมื่อแผลแก่ ผลส้มที่เป็นโรคมักร่วง บางครั้งผลอ่อนมีอายุด 4-6 เดือนแตกตามขวางโดยเริ่มปริแตกจากแผลของโรคต้นส้มที่เป็นโรคมากมักแสดงอาการ ต้นโทรม แคระแกร็น ใบร่วงมาก กิ่งแห้งตาย ผลผลิตลดลงและต้นอาจตายในที่สุด</p>
</div></div>
</div></div></div>



<h3 class="kt-adv-heading_2cb9e1-d0 hl wp-block-kadence-advancedheading" data-kb-block="kb-adv-heading_2cb9e1-d0">สาเหตุของโรค</h3>



<p>เกิดจากเชื้อแบคทีเรียแซนโธโมนัส (xanhomonas compestris pv. Citri) เข้าทำลาย ใบ กิ่ง ผลอ่อน โดยทางช่องเปิดธรรมชาติของพืช เช่น ปากใบ และทางบาดแผล เช่น แผลจาก ลม ฝน แผลจากการทำลายของแมลงศัตรูส้มโดยเฉพาะหนอนชอนใบ (citrus leaf miner : Phyllocnistsis citrella) เชื้อแบคทีเรียจำนวนมากอยู่ในแผลบนส่วนต่างๆ ของส้มที่เป็นโรค แต่ถ้าส่วนที่เป็นโรคร่วงหล่นลงสู่ดิน เชื้อสาเหตุก็สามารถอยู่ในดินนั้นได้นานเป็นปี</p>



<h3 class="kt-adv-heading_aa77da-3c hl wp-block-kadence-advancedheading" data-kb-block="kb-adv-heading_aa77da-3c">สภาพแวดล้อมที่เหมาะสมต่อการเกิดโรค</h3>



<ol type="1">
<li>ชนิดและพันธุ์ส้มมีความอ่อนแอต่อโรคนี้แตกต่างกัน เช่น มะนาว เป็นโรคนี้ได้รุนแรงกว่าส้มพันธุ์อื่นๆ ส้มสายน้ำผึ้งหรือส้มโชกุนมีความอ่อนแอต่อโรคและสามารถเกิดความเสียหายจากโรคนี้ได้ง่าย</li>



<li>สภาพอากาศร้อนและชื้น คือ อุณหภูมิประมาณ 30-35&nbsp; องศาเซลเซียส ความชื้นสูง อากาศครึ้ม ฝนตกหลายวันติดต่อกัน เป็นสภาพที่เหมาะสมต่อการระบาดของโรคมาก</li>



<li>หากมีหนอนชอนใบเข้าทำลายส้ม เชื้อสาเหตุของโรคแคงเกอร์จะเข้าทำลายส้มได้ง่ายและรุนแรงมากขึ้น</li>



<li>แปลงปลูกส้มอยู่ในที่โล่งไม่มีพืชกำลังลมล้อมรอบ มักพบการทำลายของโรคมากกว่าแปลงปลูกซึ่งมีพืชกำบังลม</li>
</ol>



<h3 class="kt-adv-heading_7d1af0-c7 hl wp-block-kadence-advancedheading" data-kb-block="kb-adv-heading_7d1af0-c7">การรักษา</h3>



<ol type="1">
<li>ใช้ส่วนขยายพันธุ์หรือกิ่งพันธุ์ส้มปลอดโรคหรือกิ่งพันธุ์ที่ไม่เป็นโรคมาปลูก</li>



<li>ไม่นำพันธุ์ส้มที่เป็นโรคหรืออ่อนแอต่อโรค เช่นมะนาวหรือมะกรูด เข้าไปปลูกแซมหรือปลูกใกล้แปลงปลูกส้มสายน้ำผึ้งหรือส้มโชกุน เพราะอาจเป็นแหล่งของเชื้อและทำให้เกิดการระบาดของโรคได้</li>



<li>ปลูกพืชกำบังลม เช่น ไม้ผลยืนต้น กล้วย ไผ่ สน กระถินยักษ์ และ ยูคาลิปตัส เพื่อป้องกันแรงลม ฝน ที่จะทำให้ ใบ ผล กิ่ง ก้าน เสียดสีกันและเกิดเป็นแผลซึ่งจะเป็นช่องทางให้เชื้อแบคทีเรียสาเหตุของโรคทำลายส้มได้ง่ายขึ้น</li>



<li>ป้องกันแมลงกัดหรือทำลายใบโดยเฉพาะหนอนชอนใบ ซึ่งจะเป็นช่องทางให้เชื้อแบคทีเรียเข้าทำลายซ้ำเติมได้รุนแรงยิ่งขึ้น</li>



<li>บำรุงต้นส้มให้สมบูรณ์แข็งแรงโดยการใช้ปุ๋ยและธาตุอาหารที่เหมาะสม เพื่อให้ต้นส้มเกิดความต้านทานต่อการเข้าทำลายของโรค</li>



<li>ฉีดพ่นสารเคมีเพื่อป้องกันและกำจัดโรค<br>6.1ใช้สารเคมีพวกสารประกอบของทองแดง เช่น คอปเปอร์ออกซีคลอไรด์ คอปเปอร์ออกไซด์ อัตรา 30-50กรัม/น้ำ 20 ลิตร คอปเปอร์ไฮดรอกไซด์ อัตรา 10-12 กรัม/น้ำ 20 ลิตร ฉีดพ่นป้องกันโรคตั้งแต่ต้นฤดูฝนทุกๆ 7-10 วัน โดยเพาะในระยะส้มใบอ่อนหรือจนพ้นระยะการเจริญเติบโตที่เหมาะสมต่อการเข้าทำลายของเชื้อ คือ เมื่อใบส้มแก่หรือเมื่อพ้นฤดูฝน<br>6.2ในกรณีที่เริ่มเกิดโรคในระยะแรกๆ ควาบใช้สารประกอบของทองแดง ฉีดพ่นเป็นครั้งคราวเพื่อควบคุมและป้องกันการระบาดของโลก ควรแต่งรวบรวมส่วนที่เป็นโรคออกไปทำลาย</li>
</ol>




</body></html>